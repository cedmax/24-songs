{"lyrics":"Quando arriva\nIl tuo ricordo arriva, non dà segni\nArriva e basta\nCome in un sogno è piena coscienza che il male accade\nCome in un sogno è piena coscienza che il male accade\n\nSento colpa quando dimentico anche solo per pochi istanti\nHo dovuto imparare a ridestarmi coltivando la tua assenza\nE l’ho fatto così teneramente da individuarne il sentimento bianco\nIl più veloce ogni volta prima che scomparisse\nQuel che resta ora sul mio corpo è la patetica evidenza della mia mirabile deriva\nQuindi guai se per parlarmi del passato userai ancora la parola ferita\n\nQuando arriva il tuo ricordo arriva\nNon da segni arriva e basta\nÈ di conforto perché in me è piena coscienza\nChe il male accade\n\nInvadevi le mie mattine come una luce\nPiù di una luce, una fiamma\nE aggredivi come una preghiera\nEd è così che il tempo delle nostre stagioni si è moltiplicato acuto\nAffinché il mio amore per te si mantenesse semplice\nLo senti ancora il vento quando cammini di notte\nSulle palpebre fa lo stesso effetto del sole\n\nBrucia, brucia, brucia un mondo nuovo ai nostri piedi\nCi sono oleandri tra gli oleandri i bambini sono bersagli\nQuindi guai, li farai imbestialire\nSe come tutti per parlare del passato userai ancora la parola ferita\n\nGuai a te, solo perché alcuni amanti si perdono…\n\nQuindi guai a te e agli animi come il tuo se quando gli amanti\nSi perderanno sarai così ingenuo da parlare del nostro\nPassato usando ancora la parola ferita\nAnche il dolore sai è stato come il tempo delle nostre stagioni\nSi è moltiplicato, si, ma urlando la nostra sopravvivenza\n\nÈ di conforto perché è piena coscienza che il male accade\nÈ di conforto perché in piena coscienza che il male accade\nÈ di conforto perché è piena coscienza che il male accade\n\nAffonda l’aurora e non resta più niente di bianco\nNemmeno il tuo vestito lasciato al pavimento\nGli occhi mi tremano, ma le mie mani saranno sempre colme di parole di spavento\nE la tua testa piena di pensieri per chi ama cosicché chi odia venga dimenticato\nSta bene, chi odia sarà dimenticato\nOra nella mia stanza sei nuda e il mio odio ti farà del male\n\nAffonda l’aurora e non resta più niente di bianco\nCome il tuo ricordo\nQuando arriva, il male arriva\nNon da segni\nArriva e basta\n\nE basta","url":"https://ultimoattualecorposonoro.bandcamp.com/track/quando-affonda-laurora"}