{
    "title": "Temporale by Murubutu (Ft. Dia (Diapo Saund))",
    "lyrics": "[Intro: Dia]\nTu sei casa mia\n\n[Strofa 1: Murubutu]\nTra le foglie di eucalipti lungo tutto il via-\nLe magnolie in mezzo ai vicoli fra case e bar\nI tronchi torti degli ulivi sopra le montagne\nChe fissavano il tramonto e le sue due metà\nQuelle case un po' inclinate là in cerca del mar\nCol suo ritmo e il suo respiro da divinità\nI suoi ricordi mescolati come dentro a un puzzle\nRitornavano ora a posto per affinità\nClara rivide i bordi del borgo, gli stormi sul porto\nOgni vite contorta e le forme degli orti a strapiombo\nSotto il cielo fragile gli aranci e le zagare\nE il fiore gigante dell'agave con le nubi di sfondo\nRitrovare quel mondo dopo gli anni lontani\nQuando il passato sembrava ormai scivolare via\nQuando ogni spiaggia di sabbia e ghiaia ricordava casa\nE nell'aria s'alzava amara la malinconia\nPoi là oltre il paese, sotto al monte con l'eremo\nC'era il suo mare turchese, imponente e magnetico\nE il vento là da ponente, possente e collerico\nChe riempiva le vele e le vene di un tremito\n\n[Ritornello: Dia & Murubutu]\nE come pioggia sul mare\nLo schianto del temporale\nIl mare mosso dal fondo che lancia le onde\nRiempie l'aria di sale\nCome tempesta dal cielo\nOra capisco davvero\nTutto il senso profondo di ogni sogno e ricordo\nSolo quando ti vedo\nCome ho fatto ad andare via?\nTu sei casa mia\n\n[Strofa 2: Murubutu & Dia]\nE lui sembrava parlarle con le sue frange di schiuma\nCol suo vento costante sui porti fra le torri di pura bruma\nDal suo ventre vibrante pieno di barche scomparse\nMandava onde giganti agli scogli per chiederle scusa\nCalava al mattino una pioggia di acqua marina\nChe scendeva giù all'alba dalla collina fino a Santa Margherita\nE s'appoggiava impalpabile evidenziando le sagome\nDelle persone scomparse e i ricordi di tutta una vita\nPoi vide sé stessa bambina coi piedi sulla battigia\nE i vecchi cucire le reti sulla banchina in rovina\nE poi rivide sé stessa col marito disperso\nPassare a braccetto, passarle attraverso nella via verso la vigna\nAveva pianto tanto su quella spiaggia di quarzo\nEd era scappata lontano proprio per non odiarlo\nLei che amava guardarlo nel vento cauto di marzo\nE davanti al suo vasto manto cobalto riempirsi di spazio\nCoi ricordi più forti, raccolti dai fiotti\n(Coi ricordi dai fiotti raccolti)\nFra i vortici enormi delle onde a singhiozzo\n(Dai fiotti tra i vortici, no)\nUn sorriso labile e timido, un'immagine e un brivido\nCon le lacrime in bilico sulle sponde degli occhi\nE non poteva che tornarlo ad amare ora che lo rivedeva (Sai)\nCullata nell'ansa dalla danza delle onde theta (E lui)\nE le offriva galante sulle sue sponde di pietra (Cosa?)\nPace nella vita dopo un'antica bufera\n\n[Ritornello: Dia & Murubutu, Dia]\nE come pioggia sul mare\nLo schianto del temporale\nIl mare mosso dal fondo che lancia le onde\nRiempie l'aria di sale\nCome tempesta dal cielo\nOra capisco davvero\nTutto il senso profondo di ogni sogno e ricordo\nSolo quando ti vedo\nCome ho fatto ad andare via?\nTu sei casa mia\nTu sei casa mia",
    "url": "https://genius.com/Murubutu-temporale-lyrics"
}
