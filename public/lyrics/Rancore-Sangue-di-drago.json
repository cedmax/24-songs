{"songs":"Sangue di drago by Rancore","lyrics":"[Strofa 1]\nSai che principeggiare è un'arte\nE ogni principe che si rispetti\nDeve essere blu come il cielo, avere virtù, trafiggere spettri\nOgni principe che si rispetti dovrebbe tenere un cavallo fedele\nDa trattare come lo spirito, come chi naviga fa con le vele\nE conoscere i nomi di tutti i velieri\nE conoscere i nomi di popolazioni che portano nuovi misteri da terre straniere\nInstaurare la pace tra fate e i gnomi nei boschi uggiosi\nE difendere il re e la regina mostrando vigore alle prime occasioni da eroi coraggiosi\nE tenere i segreti, perché un mentore dice \"Diventerai uomo\"\nE fidarsi di un mago che sogna quel giorno di stare affiancato a quel trono\nFare a gara con gli altri principi per la difesa della principessa\nSolo il principe che potrà vincere il drago che poi manterrà la promessa\nE se un mentore molto potente nei suoi malefici facesse un siero\nDa far bere ai più grandi nemici del principe in modo da renderlo fiero\nLui non era un grande guerriero, al cavallo non era lui che dava il fieno\nL'altro principe che ostacolava il suo piano si crede anche un principe vero\n\n[Pre-Ritornello 1]\nQuesto è il canto di un cantastorie qualunque dentro quel regno\nChe canta di principi e maghi come ci fosse un oscuro disegno\nE racconta di draghi, di uomini ormai destinati a sembianze orripilanti\nChe solo le labbra di una principessa potrebbero sciogliere tutti gli incanti\nMa corrono via, corrono via sul suo cavallo\nLei non lo sa, lei non lo sa\nSono seguiti da un carro perché ogni principe che si rispetti viene affiancato all'ennesimo mago, l'ennesimo mago\nOra lo so di chi è l'incantesimo, ora lo so nella storia chi è il drago\n\n[Ritornello]\nGirava intorno al castello convinto di essere umano, invece era un drago\nFaceva fuori chi si avvicinava al richiamo del sangue di drago\nPoi sulla pelle a squame, come lame, è strano il sangue di drago\nLei prende fuoco se lui apre bocca e le dice \"Ti amo\", è sangue di drago\nCredono che abbia una forza leggendaria, il sangue di drago\nDicono tutti che è un'era che durerà poco per il sangue di drago\nVive coi piedi nel lago e la testa per aria, il sangue di drago\nPoi quando ha i piedi per terra è una bocca di fuoco, il sangue di drago\nVede le più dimensioni del simultaneo, il sangue di drago\nPorta la maledizione nel sotterraneo, il sangue di drago\nNato dal gioco di un dio iracondo dentro una guerra nel grande marasma\nVive nel mondo e vola in un cielo di plasma, il sangue di drago\n\n[Strofa 2]\nAnche essere draghi è un'arte\nE ogni drago che si rispetti deve girare intorno alla torre ogni volta che tu principessa ti pettini\nNon lo fai certo come le altre, il problema è che tu ti spaventi\nSei convinta che un drago sia drago perché tu hai mischiato i volatili ai rettili\nPerò è raro che un drago sia rispettato se è stato anche un  principe prima\nRisulterà molto difficile per gli altri draghi dargli fiducia e stima\nÈ un pesante costume da drago che schiaccia l'attore della pantomima\nMa tu sei prigioniera del nulla: cotone dentro una bambolina\nGuerra, ora l'esercito è in linea\nDrago, forse ora perdi la vita\nMangiati tutti gli uomini, fradicia il mondo di lacrime, spegni le grida\nFerro, fuoco su questa collina e morte, nuvole piene di china\nUn vago principe all'ultima fila che crede che il bene è una folle dottrina\nE ghigna con così tanta perfidia che i rami dei pini poi fecero brina\nQuando il drago si gira nell'aria bloccato da corde lui tende l'arco e mira\nLascia la freccia che prende quel cuore di drago stracolmo di ira\nChe con un bel soffio di fuoco profondo poi cadde nel tonfo più grande del mondo\n\n[Pre-Ritornello 1]\nMa quella fu l'ultima spira, ora che il principe è certo che lui non respira\nSi aggira intorno a quel corpo dicendo che tutto il volere divino è risolto\nSfila la freccia dal cuore di drago sentendosi in mezzo agli dei\nCome gli eroi salendo in sella gli altri soldati gli portano lei\nE poi corrono via, corrono via sul suo cavallo\nLei non lo sa, lei non lo sa sono seguiti da un carro\nPerché ogni principe che si rispetti viene affiancato all'ennesimo mago, l'ennesimo mago\nOra lo so di chi è l'incantesimo, ora lo so nella storia chi è il drago\n\n[Ritornello]\nGirava intorno al castello convinto di essere umano, invece era un drago\nFaceva fuori chi si avvicinava al richiamo del sangue di drago\nPoi sulla pelle a squame, come lame, è strano il sangue di drago\nLei prende fuoco se lui apre bocca e le dice \"Ti amo\", è sangue di drago\nVede le più dimensioni del simultaneo, il sangue di drago\nPorta la maledizione nel sotterraneo, il sangue di drago\nNato dal gioco di un dio iracondo dentro una guerra nel grande marasma\nVive nel mondo e vola in un cielo di plasma, il sangue di drago\n\n[Strofa 3]\nAmico mio tutta questa parola è dedicata a te, t'è di buon auspicio\nSe avessi continuato a fare il mago forse  ti avrei tolto da ogni maleficio\nE se fosse stato troppo tardi giuro che con sotterfugi ti avrei vendicato\nCon un cappio al collo adesso canto questo perché tu non devi essere dimenticato\nOra sto cantando a tutto il reame che hanno ucciso un drago che non è reale\nMa un nemico creato da chi veste bene su un cavallo grande ma nutrito male\nChe con un inganno ha preso già il potere perché in pochi sanno cos'è la magia\nPerché pochi sanno che alla fine della favola sarà un tiranno a portarla via\n\n[Pre-Ritornello 2]\nQuesto è il canto di quel cantastorie qualunque impiccato dal regno\nChe canta di principi e maghi come ci fosse un oscuro disegno\nE racconta di draghi, di uomini ormai destinati a sembianze orripilanti\nChe solo le labbra di una principessa potrebbero sciogliere tutti gli incanti\n\n[Ritornello]\nCredono che abbia una forza leggendaria, leggendaria\nDicono tutti che è un'era che durerà poco, che durerà poco\nVive coi piedi nel lago e la testa per aria, la testa per aria\nPoi quando ha i piedi per terra è una bocca di fuoco, il sangue di drago\nVede le più dimensioni del simultaneo, il sangue di drago\nPorta la maledizione del sotterraneo, del sotterraneo\nNato dal gioco di un dio iracondo dentro una guerra nel grande marasma\nVive nel mondo e vola in un cielo di plasma, il sangue di drago","url":"https://genius.com/Rancore-sangue-di-drago-lyrics"}