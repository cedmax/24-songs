{"title":"Buio by Murubutu (Ft. DJ T-Robb)","lyrics":"[Strofa 1]\nGiunse il freddo fra le volte di una notte stellata\nUna roccia sventrata nel buio stentava\nOnda cupa sulla curva di una duna spezzata\nE là qualcuno aspettava, ed intanto pensava:\n\"Maledetta questa notte, la sua mano fredda\nQuesta luna splende forte vuole la mia testa\nAdesso tocca a me, me, adesso tocca a me, me\nL'aria cupa qua brucia sotto i colpi di Katiuscia\"\nMa il cielo oscura le nubi con le sue fauci e sfila\nLame di luce racchiuse nei campi glauchi\nFuma fumi dai buchi tra fulmini e lampi bianchi\nSfondi dipinti a tratti, uomini vinti a traumi\nMangia luce sulle strade, l'inverno fra queste terre\nLe cartucce ghiacciate all'interno delle giberne\nNoi spettri nel corpo fra i resti dei kolchoz\nE il cielo piange pece fra neve macerie e cenere\nFreddo nella testa acquattato con un'idea\nLo scatto della mia destra col ghiaccio nella trachea\nQua vedetta di guerra, qui in terra di steppa\nFermo sulla testa il quadrato di Cassiopea\n\n[Ritornello]\nQua la notte muta, il capo china\nIo nascosto nella coltre guardo l'altra linea\nSalta un'altra mina, sotto un'altra fila\nE alla fine di stanotte ti dirò, ti dirò chi sei\nQua la notte muta, il capo china\nIo nascosto nella coltre fino all'alba prima\nPrendo un'altra mira, salta un'altra vita\nE alla fine di stanotte ti dirò, chiederò, \"ci sei?\"\n\n[Strofa 2]\nIo qua solo dentro ad un bunker\nFermo in punta da un mese\nPer ore a guardare il buio che trapunta la neve\nIeri un'altra vedetta è morta con tre buchi in testa\nMentre stanno maturando i sambuchi nel suo paese\nQua altra sorte, marcia il gelo, neve rossa\nMille colpi sul terreno, schiena rotta, neve in bocca\nE sento ancora l'ombra, la voce nascosta\nChe parla dei ricordi tra i suoi colli di Marostica\n\"Spero dopo tutto questo tu riceverai i miei diari\nAnche solo questo elmetto dove pianterai i gerani\"\nNascosti qua in trecento, avamposto del nulla\nSta folla trema al vento, è una foglia di betulla\nTra steppe di campi e neve, tra i pezzi di un Panzer nero\nCon gli occhi intrecciati al buio, fra tetti di fango e gelo\nQua proiettili a mantello che sferzano mezzi in ferro\nQua pezzi di parabellum che spezzano i nervi al cielo\n\n[Ritornello]\nQua la notte muta, il capo china\nIo nascosto nella coltre guardo l'altra linea\nSalta un'altra mina, sotto un'altra fila\nE alla fine di stanotte ti dirò, ti dirò chi sei\nQua la notte muta, il capo china\nIo nascosto nella coltre fino all'alba prima\nPrendo un'altra mira, salta un'altra vita\nE alla fine di stanotte ti dirò, chiederò, \"ci sei?\"\n\n[Strofa 3]\nOra che è finito tutto, baciato dalla fortuna\nQua ogni notte chiudo gli occhi e rivedo quella pianura\nI corpi, la notte buia, li tocco, gli chiedo scusa\nE negli occhi di quei morti ritrovo la mia paura\nGambe in spalla col sorriso di chi torna\nTorno a casa, la speranza è ancora viva nella cornea\nLei vede il dopoguerra, qua l'erba germoglia\nE il sole non mi afferra, non rende più l'ombra\nOra che ritorno al borgo, scorgo gli orti dei ricordi\nCi ritrovo la mia casa, sera tardi e campi d'orzo\nE qua nessuno mi saluta, non mi parla, non mi chiede\nQui chi passa non mi crede e chi mi guarda non mi vede\nLa mia gente non mi segue che se parlo non mi sente\nE anche tu che mi aspettavi, passi con lo sguardo assente\nChe tu che ti aspettavi, hai pianto quando ti specchiavi\nTanto tempo spezza le ali a un amore trasparente\nRisucchiato nella notte ora muoio veramente\nIl soldato nella coltre vola via nella corrente\nLa mia morte è nella mente che dimentica per sempre\nLa morte è nella gente che dimentica chi perde\n\n[Outro: Murubutu & Scratches: Dj T-Robb]\nQua la sorte non ci celebra\nLa morte giunge gelida\nGenera le fosse\nQua tenebra è la notte\nCelebra ma non genera\nGelida, tenebra\nE qua la sorte non ci celebra\nMa genera le fosse\nLa morte giunge gelida\nQua tenebra è la notte\nNotte, notte, notte, notte","url":"https://genius.com/Murubutu-buio-lyrics"}