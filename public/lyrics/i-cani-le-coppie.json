{
    "title": "Le coppie by I Cani",
    "lyrics": "Le coppie si fanno i regali\nFesteggiano un mese, sei mesi e poi gli anni\nA cena al Pigneto e poi tornano a casa\nChe al Fish’n’Chips oltretutto c'è fila\nIn macchina cala il silenzio\nLei è scocciata e si guarda allo specchio\nLui fa finta di niente, alza la musica e guida da brillo\n\nMa non li fermano quasi mai\nAnche i vigili più stronzi non li fermano quasi mai\n\nLe coppie escono insieme e vanno ai concerti tenendosi strette\nLui le ha fatto conoscere il gruppo\nEd essendo più alto l'abbraccia da dietro\nLei scherza sul fatto che in fondo il tipo che canta è piuttosto carino\nLui la ignora e per altri motivi più tardi s'incazza\n\nMa non si lasciano quasi mai\nNon arrivano al punto di rottura quasi mai\n\nLa statistica afferma che spesso\nChi dà il primo bacio nel seguito del primo amplesso\nSarà quello che ne uscirà male\n\nLe coppie si dicono basta e sui social network non sono più amici\nLei comunque sostiene che lui abbia fatto di tutto per farsi lasciare\nDopo mesi lo incontra a una festa e guarda di striscio se l'altra è più fica\nSi dicono non rimaniamo estranei o nemici\n\nMa non ci riescono quasi mai\nNeanche i meglio intenzionati ce la fanno quasi mai\n\nLa statistica afferma che spesso\nIl primo a staccarsi dal primo dei baci è lo stesso\nChe alla fine dirà di troncare",
    "url": "https://genius.com/I-cani-le-coppie-lyrics"
}
