{"title":"Il Testamento by Appino","lyrics":"Ho dieci strofe per lasciare un bel ricordo\nHo dieci piani che mi aspettano giù in fondo\nE sono certo in pochi possono capire\nMa davvero io son felice di morire\n\nHo fatto tutto quello che dovevo fare\nEd ho sbagliato per il gusto di sbagliare\nSon stato sveglio quando era meglio dormire\nEd ho dormito solo per ricominciare\n\nSon stato solo tutto il tempo necessario\nA guardare gli altri, non per fare il solitario\nEd ho creduto in tutti per quel che ho potuto\nMi son rialzato sempre dopo esser caduto\n\nHo preso in giro solo quelli più potenti\nA loro ho preferito sempre i pezzenti\nMe ne son fregato dei giudizi della gente\nNessuno giudica se è un poco intelligente\n\nNe ho amati molti perché lo volevo fare\nTanti ne ho odiati ma anche loro per amore\nHo preferito Gesù Cristo a suo padre\nAnche se entrambi non li voglio al funerale\n\nHo scelto tutto quello che volevo fare\nEd ho pagato ben contento di pagare\nPerché la scelta in fondo è l'unica cosa\nChe rende questa vita almeno dignitosa\n\nE quindi scelgo di saltar dal cornicione\nCome un gabbiano, falco o piccolo aquilone\nCome un aereo, una falena, un pipistrello\nChe vola alto invece ora io mi sfracello\n\nHo scelto te per dei motivi misteriosi\nSiam stati accanto per giorni meravigliosi\nE lo sai bene che lo faccio per natura\nNon rivederti più è l'unica paura\n\nAi ben pensanti che lo trovano immorale\nA quelli che lo leggeranno sul giornale\nAlle signore bocca larga e parrucchiere\nChi non mi lascia farlo in altre maniere\n\nIo ho scelto esattamente tutto quel che sono\nSenza la scelta io la vita l'abbandono\nHo scelto tutto, tutto tranne il mio dolore\nLo ammazzo io e non c'è niente da capire","url":"https://genius.com/Appino-il-testamento-lyrics"}