{"title":"Bruno mio dove sei by Brunori Sas","lyrics":"Bruno mio dove sei?\nScusami se ti chiamo sempre\nChe senza di te non riesco a combinare niente\nI figli sono peggio di te\nSempre fuori, sempre in movimento\nFanno sogni più grandi di me\nChe lo ammetto a volte mi lamento\n\nIl punto è che mi manca trovarti addormentato alla tv\nCercarti fuori dalla chiesa\nAndare insieme a fare la spesa\nLe sigarette sul comodino, il cruciverba poco più in là\nMica l'avevo capito che era quella la felicità\n\nEh, ma come è ingiusto il buon Dio\nDovevo esserci io al posto tuo\nTe la saresti cavata certo meglio di me\nChe non so neanche ridere senza di te\n\nBruno mio ma lo sai\nChe i nipoti stanno crescendo\nOgni tanto mi chiedon di te\nSe dal cielo tu li stai guardando\nE ogni sera cento ave marie\nQuel rosario lo sto consumando\nE mi sento una bambina anche io\nQuando sogno che mi dormi accanto\n\nPerché non è facile\nSapere che non tornerai mai più\nChe questa casa enorme ha poco senso se non ci sei tu\n\nSu questo vecchio divano\nGuardo una foto e non lo ammetterai\nMi hai amato da sempre, anche se non me l'hai detto mai\n\nEh, proprio assurdo il buon Dio\nDovevo esserci io al posto tuo\nTe la saresti cavata molto meglio di me\nChe non so neanche vivere senza di te\n\nBruno mio dove sei?\nScusami se ti chiamo sempre","url":"https://genius.com/Brunori-sas-bruno-mio-dove-sei-lyrics"}